30

31

42 M. TULLI CICERONIS

11. Sint sane inimicitiae, quae esse non debebant (rex
enim Deiotarus vestram familiam abiectam et obscuram
e tenebris in lucem evocavit3 quis tuum patrem antea,
quis esset, quam cuius gener esset, audivit ?); sed quamvis
ingrate et impie necessitudinis nomen repudiaretiS, tamen
inimicitias hominum more gerere poteratis, non ficto
crimine insectari, non expetere vitam, non capitis arces-
sere. Est0‚ concedatur haec quoque acerbitas et odii
magnitudo; adeone, ut omnia vitae salutisque communis

atque etiam humanitatis iura violentur? Servum sollicitare ·

verbiS, -spe promissisque corrumpere, abducere domurn,
contra dominum armare, hoc est non uni propinquo, sed
omnibus familiis nefarium bellum indicere. Nam ista
corruptela servi si non modo inpunita suerit, sed etiam a
tanta auctoritate adprobata, nulli parietes nostram salutem,
nullae legeS, nulla iura custodient. 'Ubi enirn id, quod
intus est atque nostrum, impune evolare potest contraque
nos pugnare, fit i'n dominatu servituS, in servitute domi-
natus. O tempora, o mores '1 C‘n. Domitius ille, quern
nos pueri consulem, censorem, pontificem maximum
vidimus, cum tribunus pl. M. Scaurum, principem civitatiS,
in iudicium populi vocavisset Scaurique servus ad eum
clam domum venisset et crimina in dominum delaturum
se esse dixisset, prendi hominem iussit ad Scaurumque
deduci. Vide, quid intersit; etsi inique Castorem cum
Domitio comparo; sed tamen ille inimico servum remisit,

tu ab avo abduxisti3 ille incorruptum audire noluit, tu‘
‘corrupisti 3 ille adiutorem servum contra dominum repu-

diavit, tu etiam accusatorem adhibuisti. At semel iste est

32 corruptus a vobis, Nonne, cum esset productus etcum

tecum fuisset, refugit ad legatos? nonne ad hunc Cn.
Domitium venit? nonne audiente hoc Ser. Sulpici0‚

