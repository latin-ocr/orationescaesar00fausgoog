APPENDIX To NoTES ON PRO MARCELLO.

EXTRACT from Letter of M. Tullius Cicero to Ser. Sulpicius (Sept.
B.c. 46) ε

‘ Uno te vicimuS, quod de Marcelli collegae tui salute paulo ante
quam tu cognovimus, etiam mehercule quod quemadmodum ea res
ageretur, vidimus; nam sic sac existimes: post has miseriaS, id est
postquam armis disceptari coeptum est de iure publico, nihil esse
actum aliud cum dignitate; nam et ipse Caesar accusata acerbi-
tate Marcelli-—sic enim appellabat—laudataque honorificentissime
et aequitate tua et prudentia repente praeter spem dixit, se senatui
roganti de Marcello ne hominis quidem causa negaturum; fecerat
autem hoc senatuS‚ ut cum a Lucio Pisone mentio esset facta de
Marcello et C. Marcellus se ad Caesaris pedes abiecisset, cunctus
consurgeret et ad Caesarem supplex accederet. Noli quaerere: ita
mihi pulcher hic dies visus est, ut speciem aliquam viderer videre
quasi reviviscentis rei publicae. Itaque cum omnes ante me rogati
gratias Caesari egissent praeter Volcatium,—is enim, si eo loco
esset, negavit se facturum fuisse-ego rogatus mutavi meum con-
silium: nam statueram non mehercule inertia, sed desiderio pris-
tinae dignitatis in perpetuum tacere. Fregit hoc meum consilium
et Caesaris magnitudo animi et senatus officium; itaque pluribus
verbis egi Caesari gratiaS, meque metuo ne etiam in ceteris rebus
honesto otio privarim, quod erat unum solatium in malis, Sed
tamen, quoniam effugi eius offensionem, qui fortasse arbitraretur,
me hanc rem publicam non putare, si perpetuo tacerem, modice hoc
faciam aut etiam intra modum, ut et illius voluntati et meis studiis

serviam.’—ad Fam. iv. 4. ἐξ 3, 4.

 

